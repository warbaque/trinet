AYY julkaisi [tiedotteen](https://www.ayy.fi/fi/mika-on-trinet-ja-mita-ayyn-nettiyhteydelle-tapahtuu) 11.2.2026 
Alla on kommentoitu tiedotteen väitteitä

> \[Trinet\] ei ole enää kilpailukykyinen tänä päivänä  
> vaihtoehdot kykenevät tarjoamaan saman palvelun edullisemmin  

Miksi palvelutasoa lasketaan, jos säästöjä olisi voinut saada myös ylläpitämällä samaa palvelutasoa? 
Onko asukkailta kysytty, mikä on haluttu palvelutaso ennen kilpailutusta? Entä sen jälkeen? Kuka on tehnyt päätöksen riittävästä palvelutasosta?

---

> internetpalveluiden arviointi toteutettiin perusteellisesti  

Millä ehdoilla kilpailutus tehtiin, mitä kilpailutuksessa pisteytettiin? Oliko tarjouspyyntö julkinen vai olivatko kohteet valikoitu jotenkin?
Oliko esimerkiksi lisämaksu nykyistä vastaavaan yhteyteen pisteytyskriteerinä? 
Tai nykyistä vastaavan yhteyden hinta? Vai pelkästään nuo mainitut 100/100 tai 200/200 nopeudet?

---

> Varken ohjeistuksen mukaan sisäisesti tuotettuja palveluja tulee arvioida säännöllisesti.

Viitataanko tässä Varken ohjeeseen [palvelujen kilpailuttamisesta](https://ohjeet.varke.fi/fi/vuokranmaaritys-hyresbestamning/v7/palveluiden-kilpailuttaminen)? 
Onko selvää kuuluuko tai rinnastuuko internet-yhteys ohjeistuksen ja lain mukaan pakollisesti kilpailutettaviin hankintoihin: "kilpailutettavia hankintoja ovat isännöinti-, hallinto-, huolto- ja muut kiinteistönhoitopalvelut sekä kunnossapitotyöt"?
Myöskin ohjeistuksessa on poikkeus oman henkilöstön tuottamiin palveluihin. Niiden osalta "On kuitenkin aika ajoin perusteltua selvittää, että itse järjestetyn palvelun hinta on ulkopuoliselta toimijalta saatavaa palvelua edullisempi".
Mikä oli esteenä sille, ettei selvitystä tehty ensin ja tuotu havaintoja edustajiston käsiteltäväksi ennen kilpailutusta tai päätöstä Trinetin lakkauttamisesta?

---

> Nykytilanteessa kaikki asukkaat maksavat 1GB/s netistään  

Paljonko tuo yhteys nykytilanteessa maksaa? Mitä maksaa vastaava yhteys jatkossa? Paljonko rahaa säästyy muutoksen myötä?

---

> Asiassa on kuultu ASY:a ja edustajistoa

Milloin? Jälkikäteen kun kilpailutus on jo tehty ja sopimus olemassa? Erityisesti ASY:n osalta: onko kuultu ennen kilpailutusta, kuten [laki](https://www.finlex.fi/fi/lainsaadanto/2022/1169#sec_8) vaatii? 
Jutussa kerrotun mukaan ensimmäinen julkinen tiedote asiasta on 17.12.25 julkaistu [tiedote](https://www.ayy.fi/fi/ayyn-kiinteistojen-internet-yhteyden-toimittaja-vaihtuu), 
jossa kerrotaan, että kilpailutus on jo tehty.

---

> Internetin nopeutta ei ole määritelty vuokrasopimuksessa  

Jos vuokrasopimuksen yhteydessä esitetään sivu otsikolla **"Sopimuksen asunnon tiedot"**, 
jossa kuvataan mm. mitä vuokrasopimukseen kuuluu (*Internet / Kuuluu vuokraan*) ja millä nopeudella (*nopeus 1/1 Gbps*), 
eikö se ole sitova liite vuokrasopimukseen? Miksi se muuten esitettäisiin vuokrasopimuksen yhteydessä? 
(Tulevan) vuokralaisen pitää voida luottaa sopimuksen kohteena olevasta asunnosta annettuihin tietoihin. 
Vuokrasopimukseen kuuluvat tai kuulumattomat palvelut ovat oleellinen osa sopimuksen sisältöä.
